<!DOCTYPE HTML PUBLIC"-//W3C//DTD HTML 4.0 Transitional//EN">
<html>

<head>
<title>第0508部～佛说八大人觉经一卷</title>
<meta http-equiv="Content-Type" content="text/html; charset=utf-8" />
<meta content="Microsoft FrontPage 4.0" name="GENERATOR">
<meta name="ProgId" content="FrontPage.Editor.Document">
<meta name="viewport" content="width=device-width, initial-scale=1" />
<link href="../class/jw.css" rel="stylesheet" type="text/css">
<SCRIPT type=text/javaScript>
function doZoom(size){
document.getElementById('zoom').style.fontSize=size+'px'}
</SCRIPT>
</head>

<body>
<span id="zoom">

<a name="MENU-top"></a>

<div class="top-bt">
<div class="top-left">大乘单译经·第0508部</div>
<div class="top-center">佛说八大人觉经一卷</div>
<div class="top-right">后汉沙门安世高译</div></div>
<div class=top-bm>
<div class=bm-bt><div class=bm-jbt>· 经名 · 卷数 · 跋序</li></div><div class=bm-jbt-left><div class=bm-jbtbm>· 品名 · 品数 · 译作者</li></div>
<div class=bm-zt>字体：<A href="javascript:doZoom(18)">大</A> <A href="javascript:doZoom(16)">中</A> <A href="javascript:doZoom(15)">小</A></div></div></div>
<div class=bm-bt><div class=bm-jbt><a href="0508.htm#j0508-1">佛说八大人觉经</a></div></div></div>
<div class="jwzw">
<div class="jwbt-box"><div class="jwbt"><a name=j0508-1><a href="0508.htm#MENU-top">佛说八大人觉经</div></div></a></a>
<p>　　为佛弟子常于昼夜至心诵念八大人觉。<br>　　第一觉悟世间无常。国土危脆四大苦空。五阴无我生灭变异虚伪无主。心是恶源形为罪薮。如是观察渐离生死。<br>　　第二觉知多欲为苦。生死疲劳从贪欲起。少欲无为身心自在。<br>　　第三觉知心无厌足。惟得多求增长罪恶。菩萨不尔常念知足。安贫守道。惟慧是业。<br>　　第四觉知懈怠坠落。常行精进破烦恼恶。摧伏四魔出阴界狱。<br>　　第五觉悟愚痴生死。菩萨常念广学多闻。增长智慧成就辩才。教化一切悉以大乐。<br>　　第六觉知贫苦多怨横结恶缘。菩萨布施等念怨亲。不念旧恶不憎恶人。<br>　　第七觉悟五欲过患。虽为俗人不染世乐。念三衣瓦钵法器。志愿出家守道清白。梵行高远慈悲一切。<br>　　第八觉知生死炽然苦恼无量。发大乘心普济一切。愿代众生受无量苦。令诸众生毕竟大乐。<br>　　如此八事。乃是诸佛菩萨大人之所觉悟。精进行道慈悲修慧。乘法身船至涅槃岸。复还生死度脱众生。以前八事。开导一切。令诸众生觉生死苦舍离五欲修心圣道。若佛弟子诵此八事。于念念中灭无量罪。进趣菩提。速登正觉。永断生死。常住快乐。</p>
            <div class="jw-bottom">
       <li><a href="0507.htm">上一部：乾隆大藏经·大乘单译经·千佛因缘经一卷</a>
      <li><a href="0509.htm">下一部：乾隆大藏经·大乘单译经·佛说月明菩萨经一卷</a></li></div></div>
     <div class="bottom-bt">乾隆大藏经·大乘单译经·佛说八大人觉经</div></span></body></html>
